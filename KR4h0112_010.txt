# -*- mode: mandoku-view; -*-
#+TITLE: 文氏五家集
#+DATE: 2015-08-25 00:37:42.473704
#+PROPERTY: ID KR4h0112
#+PROPERTY: BASEEDITION WYG    
#+PROPERTY: JUAN 卷十
<pb:KR4h0112_WYG_010-1a>¶
欽定四庫全書¶
　文氏五家集卷十¶
　　　　　　　　　　　　明　文肇祉　撰¶
　録事詩集¶
　四言古詩¶
　　悠悠厥初萹述祖徳也¶
悠悠厥初爰自西伯以諡為氏系用以翼漢有蜀守聲¶
名洋溢學校聿修民沐其澤若晉儒林文學藉藉有唐¶
<pb:KR4h0112_WYG_010-1b>¶
節義光于史冊　維指使後歴世徴庸宋至寳祐篤生¶
信公義盡仁至大顯貞忠迨我始祖宋咸淳中宣教衡¶
州是為衡宗衡岳廬陵譜牒寔通　衡山之麓廼世其¶
族金紫大夫猶食宋祿載世元季廼易武服佩金虎符¶
武昌振肅國兵既下鎮逺繫獄赦長千夫戎勲備録¶
　長子驍健入侍髙皇剪平偽漢特被寵光賜名錫¶
服厥族用彰時八世祖從兄平揚職充散騎徙居蘇杭¶
蘇之有文寔自衡陽　我祖存心占籍長洲皇矣淶水¶
<pb:KR4h0112_WYG_010-2a>¶
敷教優柔甲科繼起㤙渥寵褒牧伯中丞世濟其休顯¶
顯祖考作徳好修薦修國史翰苑名流　我父是承世¶
徳克存南北二雍桃李盈門嗟予寡陋宿好是敦述此¶
祖徳貽我子孫¶
　　　悠悠厥初五章章十二句¶
　　巍巍岱山　登泰山觀日出也¶
巍巍岱山五岳之宗蟠九百里上有秦封　巍巍岱宗¶
元君有宫俯視下邑鳬繹龜䝉　載登天門層巒蔽空¶
<pb:KR4h0112_WYG_010-2b>¶
秦觀在西日觀其東梁父左控石閭右通　載登髙峯¶
憇于石室卧聽松濤夜觀日出蓬瀛海島周覧惟悉¶
瞻彼同巖羣仙並列叩彼金童授我寳訣金泥玉簡終¶
莫能詰　載登載曕身若羽化骨異𤣥丘思旋其駕廻¶
觀其巔誠小天下¶
　　　巍巍六章二章四句四章六句¶
　　壬戌之秋　㳺西山也適符蘇公㳺赤壁之期¶
壬戌之秋七月既望薄言西山于邁以徃我懐蘇公寔¶
<pb:KR4h0112_WYG_010-3a>¶
可景仰嵗月日時適值其當有酒有肴以詠以唱載遨¶
載嬉幽情思暢卧聽泉流枕看月上四山寥寥形骸放¶
浪赤壁之㳺曷足多譲今之視昔不無慨悵¶
　　　壬戌一章章二十句¶
　　神禹篇　頌大中丞南充王師督漕也¶
神禹治水天地平成覩河思績功莫與争維我王公邦¶
國之楨漕河之命厥任匪輕决之排之以經以營䟽之¶
鑿之由地中行國脉以宣國計其盈惟我中丞赫赫厥¶
<pb:KR4h0112_WYG_010-3b>¶
聲粒我蒸民民咸用情惟予小子頌徳維誠¶
　　　神禹一章章二十句¶
　　晨風篇　送虞部楊汝大奉詔南征也¶
晨風飄飄王事于適子之徃矣我心&KR0008;矣　将子何徂¶
王事敦我中心搖搖孰念其癉　莫非王事母為忉忉¶
既曰仕矣遑恤其勞　子謂何求王事靡執余諒子心¶
子亦何憂¶
　　　晨風四章章四句¶
<pb:KR4h0112_WYG_010-4a>¶
　　肅肅篇　送侍御吳明卿印馬于齊魯地也¶
肅肅王命吉日于征左右陳行我馬其騯　有馬駉¶
駉在齊之坰維騂維黄有驪有青　有馬駉駉在魯¶
之林如騅如雲蹻蹻駸駸　有駜其駽夙夜在公我¶
職斯稱我馬既同　駜彼乗駽夙夜于外式遄其歸¶
載言載㑹¶
　　　肅肅五章章四句¶
　樂府¶
<pb:KR4h0112_WYG_010-4b>¶
　　賡有明鐃歌鼔吹曲六篇¶
　鐃歌作于黄帝岐伯以揚徳建威風敵勸士也漢魏¶
　吳晉諸臣代有作者而唐柳宗元凖漢曲篇數用魏¶
　晉義為唐鐃歌十二篇一皆揄揚其祖宗之功能亦¶
　雅頌之流亞也至於我朝陶學士安作大明鐃歌三¶
　闋嘉靖初袁督學袠亦倣為皇明鐃歌十三篇皆以¶
　稱頌髙皇放勲宏德之盛蔑以加矣愚生也賤敢效¶
　唐臣合紀髙祖太宗之美而賡歌之援舊題以成新¶
<pb:KR4h0112_WYG_010-5a>¶
　曲共成六章擬之雅頌非曰能之而施之後日歌以¶
　為容不亦幸歟¶
　　聖人出¶
　漢古辭也我髙皇帝起自臨濠而奄有天下誠不世¶
　出之聖謹用其題以賡歌之¶
聖人出六龍飛天眷徳起濠西撥亂反正天與人歸掃¶
前元正綱維都建業式九圍復自古帝王之區奠萬古¶
帝王之基¶
<pb:KR4h0112_WYG_010-5b>¶
　　定武功¶
　魏繆襲國初破鄴而作謂武功之定始於此也髙皇¶
　渡江取太平諸路武功亦定于是¶
定武功始渡江江水茫茫鼔聲鋒鋒下采石平淮揚東¶
收吳越西定湖湘中原河洛恢其疆秦晉燕趙咸歸降¶
鎮南粤來越裳武功定兮殺伐張廣輪撫兮歌元良¶
　　伐烏林¶
　吳韋昭頌魏武克敵也我皇祖驅殘敵而元君自烏¶
<pb:KR4h0112_WYG_010-6a>¶
　林奔于漠北亦用舊題而歌焉¶
我師驅故元直扺漠北境王旅奮義威宵奔絶形影太¶
白㝠天狼淨戰壘無復存烽烟竟全屏全師奏凱旋踴¶
躍踰燕領萬載慶昇平中土永寜靖¶
　　宣輔政¶
　晉傅𤣥以其主網羅文武之才定二儀之序也髙皇¶
　之命將出師盡得死力其一時人才如徐常輩豈晉¶
　魏諸臣所能及其萬一哉¶
<pb:KR4h0112_WYG_010-6b>¶
輔政資多賢俊乂在官使我皇善任才文武咸願仕多¶
士起濠城四方亦戾止功成歌皇風萬國皆遵軌自古¶
得士心誰復能如此¶
　　應帝期¶
　繆襲言文帝以聖德受命應運期也成祖文皇¶
　帝順天撫運而繼志述事之大殆有光於先烈¶
　者歟¶
於昭文皇光承洪緒宻運神機奠鼎燕冀天縱文武一¶
<pb:KR4h0112_WYG_010-7a>¶
怒安民兩京並峙内撫輿圖外扼闗塞以握要幾以據¶
全勢¶
　　攄武師¶
　韋昭言大烈之震天下我文皇之天縱神威廓清華¶
　夏武師之震不有甚于吳哉¶
攄武師威加四海奮雄圖大畏小懐民廼蘇廓清中土¶
功不可踰風聲丕冒如唐虞季犁已討古刺羣趨明明¶
天子頌徃古疇與俱¶
<pb:KR4h0112_WYG_010-7b>¶
　　燕歌行¶
燕山九月肅寒威處處邉陲思授衣(一/觧)愁聽砧杵守空¶
幃鬱陶思君君不歸(二/觧)賤妾淚下如珠璣君知不知何¶
暌違(三/觧)𠂻腸摧傷撫琴徽歌聲何短吟何㣲(四/觧)推窻月¶
隨留餘輝簷前星宿寒芒稀(五/觧)手擲金錢暗自祈歸無¶
定期情無依(六/觧)朱門炙手𤨏重闈滹沱凍合雪霏霏鴈¶
無書寄空南飛(七/觧)¶
　　豫章行¶
<pb:KR4h0112_WYG_010-8a>¶
人生自有命今日何可移富貴不足慕貧賤安能辭商¶
宗無夢寐版築疇能知西伯不出獵羊裘終釣垂自古¶
賢哲人所遇皆如斯若不委窮逹貿貿将安之¶
　　短歌行¶
有酒盈觴有歌盈章人夀幾何靡皆延長再觴再詠其¶
樂未央樂不及時空用悲傷况也分定妄求奚遑聽我¶
短歌短歌勿忘¶
　　長歌行¶
<pb:KR4h0112_WYG_010-8b>¶
百川每東注奔晷時西馳人生草頭露夀命安可期𣆀¶
綺不復在喬松何所之古來誰滿百此理不待推延年¶
果有藥焜黄胡復衰矧兹功名薄竹帛無由垂及時不¶
為樂老大悲何為我今歌長歌長歌以自怡¶
　　鰕䱉篇¶
神龍忽下謫混同鰕䱉泥黄鵠志千里不及鷦鷯栖周¶
公居攝後三叔流言懠尼父道莫宗楚狂歌鳳兮毁譽¶
何足慿謗議空相擠荘周齊物化萬物安能齊¶
<pb:KR4h0112_WYG_010-9a>¶
　　從軍行¶
遼陽烽燒飛狼烟牧馬羣兒荒草邉請聽從軍五更轉¶
城烏起堞天蒼然¶
　　羽林行¶
朔風吹太行白日沙飛黄溪谷少行蹟邊馬嘶欲僵行¶
見交河下羽林兒獨强臂鷹挾匕首金勒紫絲韁¶
　　公子行¶
寳馬珊瑚鞭争看美少年蹀躞長安道買醉青樓邊盈¶
<pb:KR4h0112_WYG_010-9b>¶
盈樓上女邀語杏花前歡歌猶未巳竟日那知旋¶
　　女耕田行¶
布谷聲催笋觧籜誰家女子事東作自言母老兄出門¶
出門從軍未及婚有妹同胞巳先嫁獨自服田力耕稼¶
以刀斫地可代牛䟽犁畦隴開澮溝時雨不來禾盡槁¶
修圃築塲愁有秋南隣北舍莫相笑有淚空流向誰告¶
　　白苧歌二首¶
中庭良夜張華筵美人如花嬌且妍趙瑟秦筝調蜀絃¶
<pb:KR4h0112_WYG_010-10a>¶
回眸轉䄂銀燭前為君起唱白苧篇金壺半瀉漏濺濺¶
今君安坐聽我鼓願為䨇燕簾前舞¶
新裁羅䄂長且輕明妝皦皦纎塵生舞向君前進玉罌¶
流目暗盼嬌盈盈百年如戲莫蹉跎請君試看東流波¶
東流不回西日逝我今不樂将如何¶
　　鞠歌行¶
雲出岫龍起谼乗風升雲騰碧空歌鐘歇曷自工還思¶
相和旋為宫薄責人厚責躬人莫巳知吾道窮嗟揚雄¶
<pb:KR4h0112_WYG_010-10b>¶
賦河東猶待吹嘘送上穹子期沒伯牙終千載無門繼¶
古風¶
　　出門行¶
河流滚滚逝不轉年光迅速一如巻美人遥隔天之涯¶
欲渉難将水清淺少年何事輕出門别離易兮車無輪¶
我身似轍遺漸逺佇立望之多荆榛君今得意誰復顧¶
棄我何異車後塵¶
　　長安狹斜行¶
<pb:KR4h0112_WYG_010-11a>¶
長安狹斜路方軌殊難容彼羙兩少年行行適相逢相¶
逢問君家君家盛華宗品服盡朱紫鼎食多黄封錫爵¶
列羣侯出入躋九重我本倦游子莫敢當其鋒歸守畎¶
畆間飡不繼朝饔規行仍矩歩險僻安能從¶
　　江南春追和倪元鎮韻¶
輕雷一夜抽新筍寳鴨香消山館静行厨竹裏起茶烟¶
禪榻風㣲撩鬢影杏花開殘春尚冷轆轤聲㫁花間井¶
水清照我頭上巾酒染青衫巾染塵春來遲春去急殘¶
<pb:KR4h0112_WYG_010-11b>¶
紅數㸃蒼苔濕韶華去去追何及王孫不歸草空碧傷¶
春轉覺情於邑誰家紅袖髙樓立陌頭桞花飛作萍鳲¶
鳩乳燕方營營¶
　　漁父詞四首¶
年來生計住呉淞舴艋斜穿錦浪中溪柳綠野桃紅煑¶
魚沽酒醉東風¶
輕雷送雨過横塘菱葉荷花掠岸香新水漲晩風凉卧¶
吹蘆管和滄浪¶
<pb:KR4h0112_WYG_010-12a>¶
輕舟短棹自夷猶開遍芙蓉古渡頭紅蓼渚白蘋洲鯉¶
魚風動是深秋¶
江天冬日淡無暉江上漁人夜未歸風急急雪霏霏綠¶
蓑青笠棹如飛¶
　¶
　¶
　¶
　¶
<pb:KR4h0112_WYG_010-12b>¶
　¶
　¶
　¶
　¶
　¶
　¶
　¶
　文氏五家集巻十¶
