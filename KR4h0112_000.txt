# -*- mode: mandoku-view; -*-
#+TITLE: 文氏五家集
#+DATE: 2015-08-25 00:37:42.256874
#+PROPERTY: ID KR4h0112
#+PROPERTY: BASEEDITION WYG    
#+PROPERTY: JUAN 提要
<pb:KR4h0112_WYG_000-1a>¶
欽定四庫全書　　　　　集部八¶
　文氏五家集　　　　　　總集類¶
　　提要¶
　　　　(臣/)等謹案文氏五家集十四巻明長洲文氏四¶
　　　　世五人之詩也文洪字功大成化乙酉舉人¶
　　　　官淶水教諭著括囊稿詩一巻文一巻其孫¶
　　　　徵明著甫田集詩四巻徵明長子彭字夀承¶
　　　　官南京國子監博士著博士詩二巻次子嘉¶
<pb:KR4h0112_WYG_000-1b>¶
　　　　字休承官和州學正著和州詩一巻彭之子¶
　　　　肇祉字基聖官上林苑録事亦著詩五巻中¶
　　　　惟徵明名最盛其家學之淵源則自洪始之¶
　　　　如静志居詩話所稱野猿窺落果林蝶戀殘¶
　　　　花自得翻書趣渾忘對客言諸句饒有恬澹¶
　　　　之致徵明詩格不髙而意境自能拔俗至彭¶
　　　　嘉肇祉亦能于耳濡目染之餘力承先緒所¶
　　　　謂謝家子弟雖復不端正者亦奕奕有一種¶
<pb:KR4h0112_WYG_000-2a>¶
　　　　風氣也徵明甫田集已著録然巻帙相連無¶
　　　　容割裂且除此一集與五家之目亦不合尤¶
　　　　無容改其舊名以五為四故仍並録之而附¶
　　　　著其互見之故焉乾隆四十五年五月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
