# -*- mode: mandoku-view; -*-
#+TITLE: 文氏五家集
#+DATE: 2015-08-25 00:37:42.520243
#+PROPERTY: ID KR4h0112
#+PROPERTY: BASEEDITION WYG    
#+PROPERTY: JUAN 卷十三
<pb:KR4h0112_WYG_013-1a>¶
欽定四庫全書¶
　文氏五家集卷十三¶
　　　　　　　　　　　　明　文肇祉　撰¶
　録事詩集¶
　七言律詩¶
　　綠荇村莊簡城中諸友¶
數椽茅屋倚江開門徑蕭然長綠苔出郭清閒塵事少¶
經旬時㫁故人來滿池鷗鳥忩前浴夾岸桃花桞外栽¶
<pb:KR4h0112_WYG_013-1b>¶
寄語城中舊知道小詩隨手報新裁¶
　　同杜與言瞿徳徴登茅山與言病不能從而余與¶
　　徳徴直躋絶頂時夜將半殿簷星月可摘歸至山¶
　　腰惟見燈火煇煌笙簫合響真仙境也捨輿而歩¶
　　詩以紀之¶
遙望三峯横紫煙藍輿屈曲似飛仙華陽洞口泉聲合¶
貞白祠前草色連子夜朝元星可摘半空聞樂月低懸¶
尋真不覺歸途逺一帶松濤欲曉天¶
<pb:KR4h0112_WYG_013-2a>¶
　　與葉曽生黄子旋陸夀如金時章陳楙吉杜與言¶
　　趙凝甫㑹文于馮信伯樓居¶
郭外山塘近市㕓層樓高棟接雲天飛花㸃㸃時沾硯¶
鳴鳥嚶嚶窺捲簾欣賞竒文頻檢閲剖分疑義試窮研¶
明時㑹聚同心友賦就河東獻陛前¶
　　秦淮夜泛¶
秦淮灔灔雨初収結伴沿流夜放舟月轉桞梢人候渡¶
雲移沙渚樹回洲簫聲近水龍吟細河影横杯琥珀浮¶
<pb:KR4h0112_WYG_013-2b>¶
醉去側身天地小卧聽潮向夢中流¶
　　喜倭冦平携妻孥躬耕射涇田舍¶
海上三年㓂横行好音慰我巳收兵即攜妻子還田舍¶
重載琴書出郡城聖世喜聞歌夏武材官今見答昇平¶
但求處處銷金甲帶雨牽犁日課耕¶
　　項子長邀集煙雨樓¶
重來檇李暮春時煙雨樓開近水湄飛燕浴鳬沙漠漠¶
新蒲細桞碧差差吾生事業慚文可君等聲名似項斯¶
<pb:KR4h0112_WYG_013-3a>¶
倚檻臨流無一事停杯分韻賦新詩¶
　　崑山傅氏園¶
偶過名園風日嘉編籬護室樹交花開窻拂几頻揮塵¶
汲井臨軒試煑茶萬斛天香凉雨過一枰棋局篆烟斜¶
主人知是商霖後肯負明時閲歳華¶
　　集顧文康公園亭¶
相國園亭木萬章昔時幾度醉瑤觴四圍穿沼㳺魚躍¶
數頃當門晚稲香北望青山開&KR1065;氣東臨綠野印斜陽¶
<pb:KR4h0112_WYG_013-3b>¶
郎君方擬明時用付與閒雲護草堂¶
　　燕子磯¶
殿宇參差倚翠厓碧桃開處有仙家半空濤雪當軒舞¶
滿目春㠶帶雨斜江草含煙連斷岸桞風吹絮颭平沙¶
何時借榻虚亭裏早服簷前一片霞¶
　　觀音閣¶
曲磴層巖擁殿臺朱宫斜瞰大江開桃花翻浪江豚上¶
石壁停雲山雨來時倚曲欄瞻貝闕醉眠芳草夢蓬萊¶
<pb:KR4h0112_WYG_013-4a>¶
浪遊十載經過地此日登臨獨暢懐¶
　　衡翁示肇孫北㳺太學¶
阿翁九十苦鍾情倚杖那堪送汝行璧水去㳺天子學¶
春風須聽上林鶯壯途初發千山仭雅志無忘萬里程¶
三百年來忠孝在慎言毋潰舊家聲¶
　　泊楓橋用大父韻¶
辭親逺别動離情滿幅風㠶帶雨行水長闗河無阻道¶
春深桞陌尚聞鶯輕抛故國三千里細數遐征第一程¶
<pb:KR4h0112_WYG_013-4b>¶
此夜維舟不成寐寒山依舊起鐘聲¶
　　唐職方邀登金山命諸將官射潮¶
萬古江心湧殿臺髙賢雅㑹得追陪迎潮落羽蛟龍避¶
簸岸飛濤天地廻報答昇平諸将事挽回滄海使君才¶
歸舟日暮心偏壮極北紅雲是上台¶
　　長安市得蓮硯寄吉水羅太史石蓮洞中¶
舊硯渾如玉版蓮墨花狼籍紫雲鐫時凭棐几披香潤¶
想摘金莖滴露研題稱洞名存古制天完山骨得長年¶
<pb:KR4h0112_WYG_013-5a>¶
須令洗淨京華土寄與高人日草𤣥¶
　　秋夜借榻胡太史楙禮嘉樹館早起有詩見贈次¶
　　韻奉答¶
滿架圖書一榻空小庭花影上簾櫳眼前踈嬾無如我¶
海内文章誰似公一𣲖笙歌人静後萬家砧杵月明中¶
夜長酒醒難成寐睡起窻間日已紅¶
　　附胡太史詩¶
風斂㣲雲淨碧空松聲和月到房櫳却疑窺戸懐安道¶
<pb:KR4h0112_WYG_013-5b>¶
絶勝登樓對庾公四海交㳺投轄處百年心事把杯中¶
良霄聚晤真難值莫訝頻挑燭影紅¶
　　立春日嚴相公招直閣中賞紅梅恭遇上賜春盤¶
　　御酒拜嘗賦詩以謝¶
晴日辛盤出上供青絲玉椀䕶黄封雪殘鳷鵲春回早¶
花暎蓬壺色更穠紅日近窻凝痩影煖風吹酒暈寒容¶
願公厚養和羹味長伴仙桃醉九重¶
　　韋園同姚元白胡楙禮送姚太史左遷¶
<pb:KR4h0112_WYG_013-6a>¶
韋園開遍滿庭花相送姚崇去路賖忍見仲舒辭闕下¶
愁看賈誼謫長沙左遷暫去趨紅幕内召還來侍翠華¶
更盡一杯燕市酒那堪回首各天涯¶
　　徐李二相公留飲直閣¶
直閣朱扉傍苑開豳風殿轉過南臺珍盤逺自中厨出¶
法酒傳宣内使來頻下南洲徐孺榻時銜北海李膺杯¶
同心推食欣殊遇何幸追陪近上台¶
　　逰攝山栖霞寺¶
<pb:KR4h0112_WYG_013-6b>¶
晚過名山蹔解鞍萬松深處俯清湍斷碑小篆題陳額¶
古佛千巖蝕蘚斑春茗試烹紗帽側(峯/名)石蓮飜出鹿泉¶
寒(白玉泉冒/出石蓮井)何時借我僧寮裏閒取楞伽帶月看¶
　　龍節推寄胡太史楙禮書至¶
漫世虛教俗眼看敢期垂問到江干一尊常醉山花笑¶
萬慮都消宇宙寛忽報逺傳銀字帖飜思高處玉堂寒¶
故人不解余心事一紙空煩寄熱官¶
　　姚元白官舍侍家君夜集因寫小圖紀興¶
<pb:KR4h0112_WYG_013-7a>¶
論交廿載鬢蒼浪握手髙歌指建康豪興漫沽燕市酒¶
風流猶說少年塲龍蛇濩落嬰塵網猿鶴驚猜憶草堂¶
雲裏鐘聲度雙闕月明寒夜話偏長¶
　　寄謝羅太史¶
昔日青宫輔導臣今歸蓮洞葆𤣥真八行逺寄三千里¶
一别俄驚十四春(丙午抵/己未)豈有虚名流藝苑不虞推譽¶
動高人燈前夜色興懐處兩地相思益愴神¶
　　宿瑯琊寺追和韋蘇州韻¶
<pb:KR4h0112_WYG_013-7b>¶
繫馬瑯琊古磵灣寺門深寂倚豐山試邀月向亭中望¶
誰似雲歸洞裏閒虹影倒垂環駟外泉聲飛出萬松間¶
一宵借榻逢僧話又逐征鞍度曉闗¶
　　重㳺西山自𢎞濟院轉出登五花閣¶
薜蘿深處玉虹流錦石踈花曲磴幽禪境未追蘇晉侣¶
煙霞即似庾公樓凭欄逺送千峯雨高閣猶疑五月秋¶
欲卧名山談釋部只愁凡骨異𤣥丘¶
　　大宗伯南充王師有詩贈行次韵為荅¶
<pb:KR4h0112_WYG_013-8a>¶
西風羸馬出城東滿目離愁落照中塵世百年心獨醒¶
江湖數載鬢雙蓬敝裘懸結思歸切操瑟空慚有意工¶
負教孤恩真潦倒可能復夢大槐宫¶
　　附王公詩¶
剖符曽向五湖東巳見為儒多士中二十年餘重㑹靣¶
三千里外又飄蓬傳家節操心逾厲奕世文章體更工¶
歸去好應修舊業賦成還獻大明宫¶
　　恭候聖駕幸成均¶
<pb:KR4h0112_WYG_013-8b>¶
玉輦傳宣下禁鑾䡿星門啓曉鐘殘旌旗影拂蛟龍動¶
劍佩光凝璧水寒日上雲裘開五色仗分馳道擁千官¶
青衿何幸躬逢盛喜得今朝對御看¶
　　聽講¶
仙仗平分日月懸天香飄拂御爐煙橋門環擁千官肅¶
槐樹隂濃夾道連坐論尚遵周典禮授書開講禹謨萹¶
(君臣/克艱)愚生欣喜遭殊遇何幸躬瞻玉陛前¶
　　立秋逢七夕和張伯起韻¶
<pb:KR4h0112_WYG_013-9a>¶
久雨山齋掩薜扉雨晴新月一鈎㣲卧看天上雙星度¶
又見庭前一葉飛貧似阮咸難免俗賦如永叔和應稀¶
回思帝里承歡處猶著斑斕戲綵衣¶
　　宿馬林¶
雪積寒林深復深肩輿隨處繞車聲西風古道過羊巷¶
落日孤村宿馬林四壁有詩題徃嵗百年無計慰初心¶
寒雞野店聲偏早一夜無眠獨擁衾¶
　　清秋¶
<pb:KR4h0112_WYG_013-9b>¶
清秋一月廢梳頭落盡槐花雨未收詩句長從無意得¶
功名元忌有心求人多憎爱何須校天賦踈慵不解愁¶
萬事不闗心似水還將生計付沙鷗¶
　　過寳應訪朱子价不遇¶
十年一别問何從此夜維舟又未逢夕照斜飜山帶閣¶
月明遥聽竹西鐘思君淮海維揚俊媿我江湖汗漫蹤¶
見說一麾方出守朱雲溪屋白雲封¶
　　同家弟訪顧克承¶
<pb:KR4h0112_WYG_013-10a>¶
雨過閒行訪辟彊東風茅屋竹圍墻柴扉盡掩知君出¶
圖畫飜看笑我狂空徃不須題鳳字重來還擬續罏香¶
茗杯棋局堪忘世不羡當塗日夕忙¶
　　自遣¶
日臨閣帖學羲之時有閒人過問竒非為避喧成小築¶
只因踈嬾畏趨時貧能尋樂愁俱遣年欲瞞人髮不私¶
數巻圖書香一縷茶甌初歇試彈棊¶
　　京邸移居¶
<pb:KR4h0112_WYG_013-10b>¶
明世羞為失路人帝城風物自凄清客心又向移居見¶
歸思偏從逆旅生蹔止飛烏棲未定繞簷晴鵲報新成¶
飄零即是羅含宅蔬食鶉衣敢厭貧¶
　　朱將軍宅燕集憶忠熈公¶
寳善堂開倒玉樽綠槐依舊擁朱門不妨垣瓦從殘草¶
猶見金貂寵後昆細聽歌聲翻白苧獨留月色照黄昏¶
感恩門下當年客雌伏雄飛幾尚存¶
　　穀日立春¶
<pb:KR4h0112_WYG_013-11a>¶
帝里慚為久住人五雲樓閣接楓宸喜占穀日逢晴日¶
信是看春不當春閒對茗杯元有味老於筆硯益相親¶
何時覔取歸舟去谷口躬耕學子真¶
　　雨中秦評事攜酒見過¶
失意逡廵且未廻强携栖止帝城隈媿將白眼看人醉¶
愁見黄花冒雨開九日未賡邠老句兩都空負孟堅才¶
殷勤喜得秦評事携酒衝寒為我來¶
　　嘉靖癸亥舟泊廣陵南充王師出訪留三宿甲子¶
<pb:KR4h0112_WYG_013-11b>¶
　　至日復泊於此王師又留數日今萬厯己卯至日¶
　　亦於此繫舟而王師致政巳十有一年矣撫景興¶
　　懐不能無感¶
两度揚州逢至日今逢至日又揚州百年真媿長為客¶
一處曽經幾繫舟鄉土不殊人事異天時無改歳華流¶
廿橋明月人何處撫景興懐滿目愁¶
　　元旦不出¶
傳呼車馬放朝回獨掩衡門晝不開春帖嬾尋詩句寫¶
<pb:KR4h0112_WYG_013-12a>¶
辛盤飣候故人來從知白雪難為和未見黄金再築臺¶
作伴還家何日是滿園桃李待移栽¶
　　自菱湖歸泊峴山月夜泛碧浪湖¶
雨晴重到峴山前萬頃湖光月在船塔湧奎文移北斗¶
峯浮螺黛落遥天漁歌逺向煙中起㠶影飜從鏡裏縣¶
酹酒臨風堪寄傲醉來真欲挾飛仙¶
　　毘山訪潘子不遇¶
郭外毘山虚翠屏潘炎别業鬱喬林雲深未辨郎君谷¶
<pb:KR4h0112_WYG_013-12b>¶
春半不聞山鳥音小艇蹔維桑塢下重門深鎻草堂隂¶
去因興盡來乗興輸却當年泛剡心¶
　　夜泊垂虹橋有懐家弟¶
片㠶東下向湖州夜泊吳江憶舊㳺前歳不堪人送别¶
新年重見月當頭寒侵孤枕回殘夢風引晨鐘到客舟¶
出處闗心慚蹭蹬天涯鴻雁動離愁¶
　　過江¶
數載奔馳上國㳺又攜書劍過江頭樓船簫鼓中流發¶
<pb:KR4h0112_WYG_013-13a>¶
殿閣煙嵐曙色浮滿目風濤連海嶠一枰棋局報𤓰州¶
同行喜有王摩詰不羡當年李郭舟¶
　　申相公過訪¶
奔走風塵歳月遷卜居人境地應偏蕭齋喜有高軒過¶
曲巷傳呼駟馬旋公位日尊心愈下吾才元拙志空堅¶
無聞剡薦雄文似賦就長揚媿有年¶
　　附申和韻¶
漢廷才子競超遷閉戸憐君寂莫偏車有鳴騶還自媿¶
<pb:KR4h0112_WYG_013-13b>¶
門無題鳳只空旋凌雲共道長楊就用世寜同大瓠堅¶
射䇿公孫休恨晚平津猶及拜恩年¶
　　姚少宰以經筵賜讌招飲席上口占奉謝¶
鐘鼓餘聲御講堂論思啓沃侍明光雍容日馭聮南極¶
次第珍盤出上方列鼎羡君稽古力賜酺呼我故人嘗¶
大烹推食同姬旦為誦春風湛露章¶
　　附姚和詩¶
樗材重忝侍明堂三載長瞻日月光啓沃敢期希傅說¶
<pb:KR4h0112_WYG_013-14a>¶
滑稽端不似東方近臣寵渥君休訝謫吏風塵我備嘗¶
吳苑逕荒頻入夢沐恩難上乞休章¶
清重誰云白玊堂淺才亦屢荷恩光經陳東壁圖書富¶
饌出天厨貢物方法酒攜歸邀上客八珍入坐媿先嘗¶
醉來感我茹茅興願以緇衣作講章¶
　　徐侍講公望有詩嘲余不歸舟中偶閲唐人春賦¶
　　秋還之句因足成之聊以自適非解嘲也¶
春賦秋還計已違故人笑我獨歸遲空懷鴻鵠志千里¶
<pb:KR4h0112_WYG_013-14b>¶
暫假鷦鷯栖一枝出處有關吾道在伶俜還許舊交知¶
今朝作伴還鄉去真是仙舟晚更移¶
　　夢先大父¶
吾祖頻頻入夢中昨宵有夢又追從提攜無異當年愛¶
談笑依然舊日容玊磬音餘桐館靜碧山寒𤨏白雲重¶
覺來枕上飛䨇淚月落長安上苑鐘¶
　　劉錦衣宅與莫廷韓梅客生李世延得還字¶
獻書不報又空還㸃檢行囊早度關㑹飲金吾投轄地¶
<pb:KR4h0112_WYG_013-15a>¶
高燒銀燭照愁顔分題授簡裁新句沉醉飜疑在故山¶
他日功成如訪我虎丘南畔屋三間¶
　　汪學士子聲丈過訪話别¶
一見故人情自親相逢重别十三春杜陵借榻論文處¶
翰苑懐思入夢頻舉世幾多青眼在舊交猶恐白頭新¶
明朝又向都門别誰是汪倫情最真¶
　　趙太史以賜糕分惠兼餽香秔新米¶
我爱風流文敏公高標玉立意雍容曽投一疏闗千古¶
<pb:KR4h0112_WYG_013-15b>¶
能以危言動九重帶雨逺頒香稲粒賜糕分惠紫駝峯¶
閉門一醉渾無事髙卧遥聞禁苑鐘¶
　　和杜子庸春雪詩¶
讀罷故人春雪詩雪花五出覆茆茨自憐冀北非吾土¶
遥憶江南遲爾思回首光迷鳷鵲觀流澌凍解鳳凰池¶
何時覔取歸舟去笠澤溪頭理釣絲¶
　　送董刑部之萬全¶
漢代文章重董生許身元是比南金孤忠何止闗軍國¶
<pb:KR4h0112_WYG_013-16a>¶
一疏真能格帝心邊境逺隨秋鴈去聲名髙共暮蟬吟¶
應知不久虚前席詔許還朝雨露深¶
　　嵇職方雪中招飲縱觀法書名畫¶
獨坐山齋寒色侵雨絲吹雪擁衡門多情喜得嵇中散¶
折簡來呼文可孫畫出名人題最古香消瓦鼎火猶温¶
展飜竟日渾忘倦醉後歸來已夕昏¶
　　徐州夜泊與白伯望話舊¶
繫䌫南徐洪上頭已同白傅共仙舟一燈聚話當時事¶
<pb:KR4h0112_WYG_013-16b>¶
數酌能消滿目愁夜永相將長至候寒深偏重敝貂裘¶
起來醉看中天月曽照當年燕子樓¶
　　宿京口客樓¶
舟行两月歳將殘牢落窮途雙鬢寒數巻圖書投夜宿¶
一天風雪阻江干驅馳自媿聞雞舞不寐重將瘞鶴看¶
鐵甕城邊黄葉寺鐘聲依舊出林端¶
　　春盡過虎丘竹亭逢王百谷諸友同聽禪誦¶
三月韶華日換新一畨花事巳成陳閒過竹逕題新句¶
<pb:KR4h0112_WYG_013-17a>¶
偶入山房逢故人誦罷楞嚴停拂塵静修禪觀寂聞塵¶
此時正合樊川句古寺風煙又一春¶
　　馮武選正伯攜榼過訪次韻一首¶
新晴初旭射簷楹數巻圖書一几横自喜客來茶正熟¶
忽聞鳩向竹間鳴塔縣池沼排山影風奏松濤隔水聲¶
君欲問余真樂處身心安穏夢魂清¶
　　得曾孫志喜¶
卜居虎阜近南村犬䕶踈籬晝掩門自覺老來容易老¶
<pb:KR4h0112_WYG_013-17b>¶
喜聞孫又報生孫眼看四世家庭慶架有遺書父祖存¶
十月江南天氣好試沽春酒酌金樽¶
　　秋興¶
去歳今朝候駕還追隨鴛鷺集賢闗九重殿啓廻仙仗¶
五色雲中覲聖顔一代盛儀文郁郁千官鳴珮玉珊珊¶
歸來獨卧山莊上半掩柴門水一灣¶
　　孫修撰以徳夜訪梅花樓因余熟睡而去曉起作¶
　　詩貽之¶
<pb:KR4h0112_WYG_013-18a>¶
雨收月出四山沉獨擁吳綾入夢魂高處鐘聲懸碧落¶
一牀林影過黄昏毘耶小閣燈初燼閬苑仙人夜扣門¶
醉卧不知清露冷曉看屐齒破苔痕¶
　　憶羅太史¶
翰苑當年第一仙訓儲遺疏至今傳銀魚焚却歸蓮洞¶
寳訣書成秘草𤣥獨徃名山非慢世偶攜開士即逃禪¶
髙岡孤鳳今何在徙倚西風思惘然¶
　　築園于虎丘南村池中忽移塔影志喜¶
<pb:KR4h0112_WYG_013-18b>¶
幾年浪跡寄江湖歸葺田園半已蕪環沼倒懸新殿宇¶
浮丘翻映小蓬壺分明馬逺晴巒景絶似南宫煙寺圖¶
真覺世心消欲盡閉門羞復看隂符¶
　　政府申公和詩¶
欲從野寺開新社故向郊園剪舊蕪地近青山來白鳥¶
人同秋月在氷壺蓮花七級涵空影祗樹雙林入畫圖¶
今日潜夫能雅詠不須著論學王符¶
　　示龍兒㑹試禮部¶
<pb:KR4h0112_WYG_013-19a>¶
攜家昔共住長安歸葺田園數載寛汝復去㳺雙鳳闕¶
親猶縣念五雲端家聲好繼書香在行色須知道路難¶
聖主好文方尚少萬言擬合上金鑾¶
　　家弟乞閒喜而賦詩¶
清朝林下幾人歸吾弟飜然早拂衣清草池醒蝴蝶夢¶
紫荆花伴鶺鴒飛珉珣舊業名仍在求㸃山居蹟已非¶
旬日一來猶恨晚笑他頭白戀輕肥(王珉王珣何求何/㸃皆兄弟也俱有)¶
(别業在/虎丘)¶
<pb:KR4h0112_WYG_013-19b>¶
　　子悱弟歸約余旬日一至虎丘山莊而連雨愆期¶
　　殊覺䟽逖偶閲蘇長公迎子由之詩追和其韻招¶
　　之¶
山深雨濕木棉裘五月如秋卧虎丘訂約愆期虚别業¶
經旬疑復殢他州邯鄲夢醒君初返漢上衿題我獨留¶
行樂及時須記取莫教人訝未真休(蘇公云幾人/林下是真休)¶
　　初夏晴明家弟子悱同從弟子長過余山莊小酌¶
　　既登虎丘憇茂林修竹下時黄鳥哢聲山僧供茗¶
<pb:KR4h0112_WYG_013-20a>¶
　　而詠歌言旋宛然春風沂水之樂也徐歩溪頭惟¶
　　見一川夕照目送歸舟又豈無黯然之别思哉返¶
　　卧鵞羣閣恨無詠以紀之次早子悱詩至遂走筆¶
　　和韻¶
蘇家兄弟是前身重結今生未了因作伴追㳺山寺路¶
乞閒能樂故園春樹隂團盖堪圍坐鳥哢嬌聲解喚人¶
夕照一川舟去逺還山惟有白雲親¶
　　題虎丘梅花樓¶
<pb:KR4h0112_WYG_013-20b>¶
昔曾東閣賦梅花此日山樓感歳華滿目羣峯雲萬疊¶
一林殘雪樹交加風來塔院遥聞磬手汲憨泉試鬻茶¶
知是英賢舊㳺地至今題處有籠紗¶
　　午門朝見¶
曽向天門十上書無媒空自待吹嘘羞將白髪㳺燕市¶
猶著青衫謁帝廬强起彈冠慚貢禹誰憐作賦似相如¶
聖王尚少吾年老肯住長安久借居¶
　　雪中元老送酒米¶
<pb:KR4h0112_WYG_013-21a>¶
彤雲宻布雪漫漫擁舊青綾獨自看未得掃門同魏勃¶
只宜僵卧學袁安香秔分惠來厨傅法酒應知出大官¶
賦就河東無一薦任教先逹笑彈冠¶
　　徐侍講送鹿脯¶
深山昔與鹿同㳺閬苑今朝薦脯脩亟問敢云勞孔伋¶
拜嘉真自媿裵休(休有人饋炙鹿辭云䟽食/且不足食鹿脯後何以繼)長安徃事¶
成蕉夢旅館嚴寒擁麂裘何日得歸尋樂處長林豐草¶
聽呦呦¶
<pb:KR4h0112_WYG_013-21b>¶
　　得舍弟書至¶
離家三月苦無書有客來傳爱弟貽秋老鶺鴒栖未穩¶
天寒鴻雁到偏遲平安深慰羲之帖消息真傳杜甫詩¶
更喜阿咸題數字琳琅玉樹慰吾思¶
　　送鄒吉甫左遷南比部幕¶
鄒陽再逐下咸英獨倚孤忠向舊京𤨏闥空餘麻草在¶
髙岡無復鳳凰鳴白雲司裏脩封罷𤣥武湖邉緩轡行¶
不乆天書還内召聖王知必問蒼生¶
<pb:KR4h0112_WYG_013-22a>¶
　　遣興¶
一甌新茗玉河泉几上香殘午夢還風墮手書知困頓¶
鳥鳴簷樹任間闗地偏心逺門如水事少官閒日對山¶
盡道長安塵十丈可容飛到小窻間¶
　　放朝出城至署中¶
旅食長安乆未還朝鐘初徹下鵷班九重天逈廻仙仗¶
五色雲開覲聖顔廪禄虛縻慚住久踈慵成習喜官閒¶
不防隨例趨朝謁拄笏郊南又看山¶
<pb:KR4h0112_WYG_013-22b>¶
　　秋日早朝值傳臚有感¶
銀漢沉沉曙色㣲殘星數㸃鴈南飛黄羅扆逈金龍繞¶
翠羽旗飜玉露晞錫命傳宣天語近拜瞻遥接尚方輝¶
寸心真乏絲毫補媿著先朝舊賜衣(先祖先父/俱有賜衣)¶
　　志感¶
慚著烏紗暎白頭老年日侍翠雲裘悔從去歳辭家出¶
强自隨人學宦㳺滿目風塵思怨鶴一生辛苦媿眠鷗¶
促歸頻有兒書至好葺茅茨待乞休¶
<pb:KR4h0112_WYG_013-23a>¶
　　袁駕部考績還南都¶
奏績趨隨右掖垣又乗匹馬向長干從知袁紹名推重¶
莫笑文同老得官久别蹔逢今又别小寒初過正嚴寒¶
行行不久天書至召入承明侍禁鑾¶
　　内苑¶
内苑秋深景物清黄金題榜日晶晶龍舟錦䌫瓊華繞¶
羽節紅旂翠殿行萬頃瑶波圖畫色一羣嬌鳥管絃聲¶
昔年閣直談𤣥處午夜雲中天樂鳴¶
<pb:KR4h0112_WYG_013-23b>¶
　　獻俘侍班¶
聖主親臨五鳳樓千官分列擁豼貅鸞簫合奏鈞天響¶
虎衛森嚴御道周事異魯公居泮水俘同光弼獻懐州¶
華夷一統昇平盛願誦鐃歌拜冕旒¶
　　夢歸¶
昨夜西風夢到家不知身尚繫天涯孤身作客渾如寄¶
愁緒平添亂似麻遥憶故園三徑在回思脩竹萬竿斜¶
起來霜馬催行處猶整朝衣入翠華¶
<pb:KR4h0112_WYG_013-24a>¶
　　韓太史再送羊脯¶
同學如君最妙年優柔雅度玉堂仙文章似昔推韓愈¶
太史于今嫓孟堅亟饋有勞頒鼎肉踏蔬無夢媿前賢¶
感君不忘山陽社黙坐時歌既醉篇¶
　　上林齋宿¶
上苑鐘聲出景陽玉河橋畔月蒼蒼瞑鴉栖定喧初息¶
至夜相將漏更長自媿衰年通仕籍强隨鵷侣綴班行¶
心清元自無塵想手撥爐灰細續香¶
<pb:KR4h0112_WYG_013-24b>¶
　　思歸¶
花事䦨珊春又殘好懐無著帶圍寛故山園上荒三徑¶
采育村中寄一官親舊常思難聚晤兒書時獲報平安¶
何時早辦歸舟去半掩柴門竹數竿¶
　　乞休¶
二載趨朝侍冕旒秋來三䟽乞閒休平生志願終難遂¶
此日功名念已収莫道百年過太半且從三徑任閒遊¶
歸家自喜身還健繞膝孫曽笑白頭¶
<pb:KR4h0112_WYG_013-25a>¶
　　和申相公送行¶
兩年端笏一㣲臣子告今朝解珮簮無復京華塵滚滚¶
不聞長樂漏沉沉回瞻紫闕逺逾逺歸向青山深更深¶
從此閉門惟静坐有時乗月一㣲吟¶
　　附申相公詩¶
早學相如賦上林一官未久竟抽簮自憐白首耽雲卧¶
不逐金門混陸沉松菊長依三徑好蒹葭獨釣五湖深¶
倦㳺我亦思呉苑惜别那堪更越吟¶
<pb:KR4h0112_WYG_013-25b>¶
　　瀕行以詩見投疊前韻奉荅¶
青衿藝苑舊知音白首交情重盍簮君向明時甘寂莫¶
余慚厚禄尚浮沉閒居自覺風波穩髙卧偏知雨露深¶
遥憶虎丘山寺裏月明誰與共行吟¶
　　葺園¶
園廬重葺近山村寂寂無人晝掩門手植椶櫚看漸長¶
徑栽松竹喜猶存盤無兼味樽常滿几有餘香火尚温¶
正是一畨新雨過任教庭砌長苔痕¶
<pb:KR4h0112_WYG_013-26a>¶
　　元旦(丁亥/)¶
去嵗今朝候掖垣千官鳴珮五更寒山窻此日唯髙卧¶
天語無聞慶履端拜謁先祠忙盥櫛笑呼兒女共團圝¶
昨宵有夢居閒樂不到金鑾白玉欄¶
　　寄申相公¶
數載辛勤兩鬢蓬歸來三月又春風恩私圖報愁無地¶
知己平生獨有公老我自怡三徑樂扁舟時泛五湖東¶
投閒自識林間趣回首京華是夢中¶
<pb:KR4h0112_WYG_013-26b>¶
　　山亭雨坐¶
鳴鳩乳燕繞簷飛灌木陰隂結夏幃倚杖去看新水漫¶
經旬來覺故人稀當年館閣争求識此日山荘静掩扉¶
舊事欲談誰與共一簾梅雨自霏霏¶
　　試茶鬻筍欣然一飽喜而賦詩¶
青山南畔久為家曲曲陂塘樹樹斜鄰叟供來龍塢筍¶
山童時焙虎丘茶舊時梁燕營新壘開到薔薇又落花¶
此日山林聊自適鶴瓢鳩杖足生涯¶
<pb:KR4h0112_WYG_013-27a>¶
　　寓目自遣¶
梅子肥時雨乍收園林夏五景偏幽池邉翠鳥兼黄鳥¶
屋上晴鳩喚雨鳩字學永和修禊帖茶傾宣徳小磁甌¶
一生辛苦成何事待得安閒已白頭¶
　　嘉禾沈王二憲長過訪¶
讀罷楞伽掩竹扉山中忽枉故人車共談當日曽㳺處¶
回首東風廿載餘見説買山同謝朓還期薦剡似相如¶
二君方繫蒼生望未許明時儗卜居¶
<pb:KR4h0112_WYG_013-27b>¶
　　園亭¶
園亭梅雨一畨過樂事偏多俗事無蘭蕋筆鈎笻竹¶
帖(羲之/書)水磨香爇博山罏一枰棋了茶初熟頃刻花開¶
酒已酤正欲北窻支枕卧又看池上浴鷗鳬¶
　　自遣¶
開窻四望意欣然挿遍新秧綠滿田乍暖又寒芒種候¶
啓晴還雨熟梅天池邉細浪知魚樂草長平坡看鴨眠¶
自笑老來生計拙踈慵真適有閒縁¶
<pb:KR4h0112_WYG_013-28a>¶
　　雨晴書懐¶
一窻晴旭映池塘綠樹成隂覆草堂新竹萬竿鳴珮玉¶
踈松滿耳奏笙簧光流几簟新鋪地火焙薫籠近製香¶
如此清閒受清福何須復夢殿東廊¶
　　新竹數百竿欲置小樓未就賦詩自遣¶
綠遍園亭雨乍収籜冠野服稱行㳺時攜拄杖穿紆徑¶
欲傍新篁著小樓天肯與閒還與健我真無累亦無求¶
詩逋畫債常堆積興到揮毫倦即休¶
<pb:KR4h0112_WYG_013-28b>¶
　　晏起¶
日上山窻猶晏眠起來無事坐茅簷不聞門外催租吏¶
時泊溪頭問字船飯煑長腰香稲粒魚烹縮項細鱗鯿¶
罏薰初燼茶甌歇白石燈明繡佛前¶
　　曝背¶
獨卧山中閱歳華白雲雞犬護桑麻避人只為身先嬾¶
曝背因知日易斜數酌舊藏燕市酒一甌新焙小春茶¶
回思京邸懐歸日不覺年餘已在家¶
<pb:KR4h0112_WYG_013-29a>¶
　　夜榻鵞羣閣不寐¶
卧抱白雲山幾重山深野碓隔溪舂世心消滅思酣睡¶
年力衰遲覺意慵半夜月明漁市鼓五更風動虎丘鐘¶
江湖十載空奔走乞得歸閒兩鬢鬆¶
　　申政府寄書厯至¶
歸來重葺虎丘居地僻時廻長者車喜見春王新嵗厯¶
欣看厚禄故人書公孫延士猶開閣𤣥晏窮愁自閉廬¶
莫問踈慵只如昨文園終合卧相如¶
<pb:KR4h0112_WYG_013-29b>¶
　　虎山橋玩月¶
光福西來水繞盤虎山橋月在林端霏霏細霧人初散¶
拍拍新醅酒亦寒石塔影斜生夜氣畫船停處起㣲瀾¶
分明一幅南宫景正好蓬窻倚檻看¶
　　溪雲閣為歐陽子賦¶
歐陽曽築醉翁亭白下雲孫寄一楹新水平添桃葉渡¶
飛雲常繞石頭城沿流夕照堪垂釣隔浦涼生唱濯纓¶
書巻茗薫消永晝秦淮原不譲蓬瀛¶
<pb:KR4h0112_WYG_013-30a>¶
　　春日書懐¶
山園雨過徑如酥倚杖行㳺不用扶載酒船停人問字¶
賣花聲歇鳥提壺醉圍紅䄂閒揮洒嬾畫青山有積逋¶
鸂鶒一雙飛並浴滿池新水長新蒲¶
　　玉蘭堂即事¶
玉蘭堂坐静無譁小盎閩蘭著數花載得寳華山上水¶
試烹羅&KR1321;雨前茶手揮玉塵棋聲歇風動湘簾竹影斜¶
投老身聞心亦静喜無塵土是京華¶
<pb:KR4h0112_WYG_013-30b>¶
　　過石蓮荘¶
拂衣歸卧虎丘居嘗憶吳淞江水湄不到石蓮經歳乆¶
重來岸桞緑隂垂眼前田畆皆新主村上人家異昔時¶
獨有當年垂釣處至今橋畔有茆茨¶
　　自適¶
虛堂髙敞四垂簾散髪濡毫學素顚菰首作羹供午餉¶
籐床支枕且安眠近於世味看來澹乆悟𤣥機覺有縁¶
一事不闗心似水罏薫茗椀自年年¶
<pb:KR4h0112_WYG_013-31a>¶
　　雨過書懐¶
一畨雨過樹扶踈湘簟生凉竹榻虚心静不闗身外事¶
睡酣時墮手中書齋頭横設天然几門外頻還長者車¶
數載京華塵似海何如今日誦閒居¶
　　七夕¶
抱病忽經三十日開簾驚見月垂鈎雙星又向河梁度¶
獨卧遙聞笛韻悠雨過蕭齋凉思襲夢回虚枕簟紋流¶
追思白首承歡處腸斷西風十五秋¶
<pb:KR4h0112_WYG_013-31b>¶
　　虞山桃花澗¶
海虞山與白雲齊萬樹桃花古澗磎漫徃慚非晨肇軰¶
沿流疑入武陵溪前村小塢聞雞犬作伴隨身少鹿麛¶
共領夕陽竒絶處青帘斜暎畫橋西¶
　　中秋夜見月華¶
横笛墻東三兩聲閒庭獨坐晚凉生九秋今夜平分處¶
圓月當空幾倍明風斂卿雲呈五色漏催銀箭已三更¶
洗杯更酌登樓望撫景懐人無限情¶
<pb:KR4h0112_WYG_013-32a>¶
　　初冬讀趙文敏公詩可爱追次其韻¶
雨歇雲輕漏日光庭前橙橘巳經霜故人逺寄新頒厯¶
瓦鼎時焚内府香自覺心閒身亦健何妨晷短夜偏長¶
興來秉燭窻前坐隨意欣然榻硬黄¶
　　附文敏詩¶
平生詩句領流光絶爱初冬萬瓦霜楓葉欲殘看逾好¶
梅花未動意先香暮年自適何妨退晚景無營亦是長¶
况有小兒同此趣一窻相對弄朱黄¶
<pb:KR4h0112_WYG_013-32b>¶
　　借榻楞伽寺對上人房¶
奔馳久不到楞伽來入山中日又斜淨室焚香僧入定¶
雨窻閒話燭生花百年心事三更夢十載江湖兩鬢華¶
依舊鐘聲禪榻畔曉催新汲試烹茶¶
　　次韻答張孟孺¶
我歸林下歳将終君獨承恩出漢宫喜有高才同子建¶
無心執㦸侍揚雄豈難勲業凌烟上只欲精研書史中¶
惠我驚人詩句好興懐長悒故人風¶
<pb:KR4h0112_WYG_013-33a>¶
　　春來久雨窻前石菖蒲忽開數花采供繡佛齋¶
雨晴新緑上窻紗石上昌陽著九花靄靄輕浮雲欲動¶
盈盈清淺水参差摘來服食依仙傳供向山齋閲歳華¶
歸老心閒無俗慮一燈相對禮毘耶¶
　　除夕(丁亥/)¶
窮冬快雪喜時晴乞得歸閒一老身繞膝孫曽娱晚景¶
圍爐樽酒守庚申今宵歳次将更候明日年華是七旬¶
秉燭酣歌須逹旦早裁詩句慶新春¶
<pb:KR4h0112_WYG_013-33b>¶
　¶
　¶
　¶
　¶
　¶
　¶
　¶
　文氏五家集巻十三¶
