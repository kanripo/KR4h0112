# -*- mode: mandoku-view; -*-
#+TITLE: 文氏五家集
#+DATE: 2015-08-25 00:37:42.278093
#+PROPERTY: ID KR4h0112
#+PROPERTY: BASEEDITION WYG    
#+PROPERTY: JUAN 卷一
<pb:KR4h0112_WYG_001-1a>¶
欽定四庫全書¶
　文氏五家集巻一¶
　　　　　　　　　　　　　明　文洪　撰¶
　淶水詩集¶
　　墅村雜詠五首¶
避地心方定耽詩癖漸増閉門防俗客下榻待髙¶
僧逺志雖雲驥生涯尚雪燈聖恩原曠蕩潦倒愧¶
無能¶
<pb:KR4h0112_WYG_001-1b>¶
　　其二¶
春雨朝初霽居南似錦沙野猿窺落果林蝶戀殘花引¶
水斜疏沼編籬密護家何憑消永日欹枕讀南華¶
　　其三¶
納涼開北牖防雨覆西垣自得翻書趣渾忘對客言徑¶
隂螻蟻集林暝鵓鳩喧分得清溪水時時灌藥園¶
　　其四¶
楊柳津亭北幽軒瞰碧波緑鋪雲葉足紅落雨花多載¶
<pb:KR4h0112_WYG_001-2a>¶
鶴湖中放看猿澗底過有時攜短策松下聽山歌¶
　　其五¶
地僻意還便春来物物妍微風翻麥浪淺水浸荷錢林¶
靜疑塵外山晴落枕前幽情忘不得次第入詩篇¶
　　詠泉¶
噴雪蒸雲不盡頭玉龍飛下碧山秋江湖莫作閒風浪¶
須向人間旱處流¶
　　柳枝詞¶
<pb:KR4h0112_WYG_001-2b>¶
芡葉寧如荷葉香素絺那比葛衣涼人生莫學章臺絮¶
飛去飛来枉斷腸¶
　　對菊¶
蓐收肅霜威草木咸凋瘁睠兹東籬藂孤芳可人意迎¶
風散竒芬浥露含幽思吾生抱孤僻兹焉獨云契醉誦¶
離騷經閒咏柴桑句外慕茍不羈蕭然有真味¶
　　夏月行畦¶
隔田疎雨浥浮埃信脚郊原意暢哉桑葉漸稀蠶欲老¶
<pb:KR4h0112_WYG_001-3a>¶
菜花都盡蝶空来農歌時逐車聲起藜杖遙隨落日囘¶
景物清妍還滿目臨風欲賦愧無才¶
　　送祝先生維清赴召¶
錦服才看故里逰又隨嚴詔向神州依歸誰不歡衿佩¶
簡注其如切冕旒紅霧一庭螭陛曉清風千里桂林秋¶
乘時早建平湖䇿丹鳯重鳴十二樓¶
　　五雜俎¶
五雜俎宫錦袍往復還挈冰橰不得已南郭逃¶
<pb:KR4h0112_WYG_001-3b>¶
　　自君之出矣¶
自君之出矣鸞鏡護常深留待君歸日持將照妾心¶
　　題畫¶
浩浩前山雲盤盤後山路我欲訪仙源歸来恐迷誤¶
　　杭州感舊¶
髫角隨親客武林六街行樂及芳辰翠分螺黛三峯曉¶
花擁笙歌萬户春青幙紅欄臨水店竹輿油笠看山人¶
十年厯厯重遊事慌忽前生與後身¶
<pb:KR4h0112_WYG_001-4a>¶
　　南行舟中雜述¶
露白沙涼月滿空雁聲厯厯度西風客程尚與鄉關近¶
歸夢如何便不同¶
兀兀篷忩意不舒苦無人與寄家書家人此際應相説¶
知過錢唐㡬日餘¶
蘭橈乘月渡錢唐萬事辭家已漸忘惟有老親牽夢寐¶
宵来三度在高堂¶
力挽孤舟㴑急湍溪流如箭湧狂瀾長年為指前頭水¶
<pb:KR4h0112_WYG_001-4b>¶
此是南行第一灘¶
　　九里瀧¶
峭壁攢峯一萬重小舟曲折亂山中濤飛近渚潮潛應¶
岸轉迴塘路細通蔽野瘴雲朝霧黑帶溪霜葉晚霞紅¶
書生小濟心私慶十日蒲帆逐順風¶
　　烏石灘¶
百川過雨灘聲亂𣺌𣺌雙篷㴑急流山氣蒸雲斜走馬¶
浪花飛雪倒行舟參差漁網斜陽外零落人家古渡頭¶
<pb:KR4h0112_WYG_001-5a>¶
望望三衢知不遠爛柯山下即龍丘¶
　　寄家書¶
緘書千里托鱗鴻雲路漫漫歎未通為報白頭親莫念¶
平安還與在家同¶
　　自警¶
人生受斯理厥初本無偽一物為之役聖賢始縣異惟¶
聖乃克全浩浩莫匪天弗假思與勉所欲咸自然衆心¶
縁汩没斯理未純一惟學能反之兹焉造其極反之曰¶
<pb:KR4h0112_WYG_001-5b>¶
伊何亦曰慎其獨日用亦云糾罔俾有纎恧一念隠以¶
微淵然人靡知而我於斯時必謹察其㡬暗室屋漏中¶
神明常在側翼翼深自閑天理何曾息¶
　　畫景¶
尺素山千頃雲多路更深人行巢鶴磴寺接掛猿林雨¶
過朝添澗霞生晚護岑江南舊風景時得畫中尋¶
　　雪畫¶
雲沍長天雪滿林釣魚人去巳黄昬分明一段山隂意¶
<pb:KR4h0112_WYG_001-6a>¶
底事高人不出門¶
　　宛轉歌¶
宛轉復宛轉宛轉情無斷郎情似車輪妾情似香篆車¶
停輪亦歇香盡篆亦滅郎情與妾情宛轉何時輟¶
　　羅敷行¶
采桑怕歸遲使君前致詞君詞何綢繆不顧妾蠶飢君¶
將金買心妾將金比身君金可柔淤妾心亦漂淪妾夫¶
本有婦君婦亦有夫使君當自思無事挑羅敷¶
<pb:KR4h0112_WYG_001-6b>¶
　　書鐙¶
小小銀釭短短檠紙屏風定煖浮馨春花一穗吐金粟¶
秋水半泓涵素星致用不宜筵上舞第功應廢案頭螢¶
他時肯作牆根棄傳與兒曹照一經¶
　　倦繡圖¶
簇得芙蓉兩朶金倚牀無語又沉吟玉奴都不知人事¶
抵死相催下㡬針¶
　　還鄉¶
<pb:KR4h0112_WYG_001-7a>¶
非關張翰憶鱸魚不為陶潛念菊籬底事歸心急於箭¶
雙親門巷立多時¶
　　寄友¶
書劒飄零故舊踈離懷慽慽竟何如江山不隔還家夢¶
魚雁難通寄友書芸館晝閒花落後柳塘風軟燕来初¶
楚雲吳樹元相接靜倚江樓嘆索居¶
　　睡起¶
寂寞掩林扉東風晝方永睡起落紅多斜陽半樓影¶
<pb:KR4h0112_WYG_001-7b>¶
　　春暮¶
垂楊覆井欄新筍漸成竿數日無人到薔薇獨自看¶
　　病目¶
患目強難開㝠心蹔死灰併除青白障寧計晦明催黙¶
誦新成句愁閒舊舉杯近来添佛念十日面如来¶
　　下第囘經丹陽¶
京塵漠漠染襴衫依舊書生跨蹇還防虎夜投淳化鎮¶
聽雞朝度句容關僕夫已熟驅馳事道路爭看困悴顔¶
<pb:KR4h0112_WYG_001-8a>¶
六悞科塲垂廿載髩毛那得不斑斑¶
　　春日郊外書所見¶
麥熟菜黄三月天村姑塗抹鬭嫣然茜紅裙子東風颺¶
小立沙頭喚渡船¶
蠶月人家戸若封小姑隨嫂入桑中蓬頭赤脚無顔色¶
只有裙兒映水紅¶
　　漁父¶
睡鷗个个鋪明沙清商一曲鳴蒹葭垂綸似忙還似暇¶
<pb:KR4h0112_WYG_001-8b>¶
意豈果在尋魚蝦魚多還將換村酒煖酒烹魚坐舩首¶
醺醺囑婦早曝網嗚嗚命兒急擊缶儂家此樂真自然¶
何必人世無神仙全家不知離别苦年年歲歲江湖邊¶
　　村居(六言/)¶
村前村後放犢溪北溪南捕魚案頭積高士傳門前迎¶
長者車¶
　　秋夜(六言/)¶
楊柳搖堦月色梧桐落井秋聲報道銅壺漏轉先生酒¶
<pb:KR4h0112_WYG_001-9a>¶
醒詩成¶
　　香奩三首¶
倦倚雲屏意暗傷錦衾瑤鴨靜吹香如何花外濺濺漏¶
才到孤眠便覺長¶
半幅花牋著様裁丁寧緘與玉奴来就中盡寫難言事¶
莫向人前便展開¶
龜甲屏風繞絳籠夜深涼冷與誰同愁来恨殺歸寧事¶
斷盡人腸是此風¶
<pb:KR4h0112_WYG_001-9b>¶
　　鶺鴒¶
碧池露冷秋荷顇鶺鴒兩兩迎風戲相呼相喚不能違¶
欲去不去情依依睠兹微物尚知義寧不令人憶兄弟¶
　　莫春郊行¶
樹裏人家半露牆郊原春盡有餘芳偶然聞鳥扶藜出¶
不覺沿流去路長一抹微風柳吹絮滿村晴日麥登塲¶
何時解脱人間事来結山翁作醉鄉¶
　　次韻丁雪坡㳺仙¶
<pb:KR4h0112_WYG_001-10a>¶
玉龍觀前花亂開飛瓊邀我相追陪翠管聲翻羽衣曲¶
緑醅香㵼流霞杯試騎長鯨入海舞忽有孤鶴横江来¶
清風吹夢寂無語弱流𣺌𣺌空徘徊¶
　　句容道中¶
拂面風埃已句容依然風景去時同不堪一種秋池上¶
寂寞芙蓉尚未紅¶
　　宿白土¶
僕夫倦行役迫暮停征輪解鞍憇村墅言兹息艱辛爇¶
<pb:KR4h0112_WYG_001-10b>¶
薪代明燭敷草為重茵呼童買村酎滌我胸中塵酒薄¶
心不怡欲醉渾無因傷哉東野蹇痛矣范叔貧亦知有¶
命在念此白髪親¶
　　出白土¶
晨興即長路曙色喜初分白土家家店青山處處墳虎¶
踪當路見雞唱隔林聞逰子心中事悠然嶺上雲¶
　　漁父¶
一葦横江澨船頭雪正飛魚租輸未足不是暮忘歸¶
<pb:KR4h0112_WYG_001-11a>¶
　　訪徐尚容¶
滸溪溪上草堂閒雲樹千重杳藹間欲向梅南問消息¶
東風吹我過西山¶
　　阻雨再疊前韻¶
偶尋君至得身閒十載情悰一笑間天意不教人遽别¶
斜風吹雨暗前山¶
　　無題集句四首¶
一别音容兩𣺌茫羅幃空度九秋霜日高睡起無情思¶
<pb:KR4h0112_WYG_001-11b>¶
萬轉千囘嬾下牀¶
子規枝上月三更展轉紗帷睡不成添得情懷無是處¶
背燈愁泣到天明¶
夜合花開香滿庭酒醒還醉醉還醒一痕心事難消遣¶
卧看牽牛織女星¶
山色滿樓人未歸淚痕空濕嫁時衣何由得似雙鸂鶒¶
只過寒塘亦並飛¶
　　毘陵道中¶
<pb:KR4h0112_WYG_001-12a>¶
昨日嘆辭家今日行更遠因思明日程忡懷愈難遣¶
　　志喜¶
桂子吹丹香滿身姓名今日薦書新幸酬老大青雲志¶
粗慰衰遲白髪親霧歛南山通隠豹水生北渚縱窮鱗¶
廿年一舉非容易豈是看花得意人¶
　　丹徒鎮冰合陸行至江口¶
曉起敲冰促去程舟膠無計達江城功名何物能驅我¶
冐冷丹徒鎮上行¶
<pb:KR4h0112_WYG_001-12b>¶
　　北行道中述懷¶
又攜憔悴上京華行李三千北望賖親老悞將身許國¶
歲殘時有夢還家聲催落木風添信隂結層空雪弄花¶
客緒懨懨排不得坐籠紗㡌自煎茶¶
　　宿遷夜行¶
雲籠新月映青霄坐啓孤篷促去橈積雪滿川風色緊¶
旅懷添得是今宵¶
　　獻縣早發¶
<pb:KR4h0112_WYG_001-13a>¶
曉起驅車涉大荒離離雲月照車廂酒醒怪得寒侵骨¶
起視征衫滿袖霜¶
　　客中思親¶
帝京逢歲晏南望憶親居負矣冬温被懷哉暮倚閭漫¶
多歸去夢頻閱寄来書説著農家樂從前悔業儒¶
　　中乙榜不就南歸¶
喜承恩詔解儒官正以為師自古難山斗怕孤諸子望¶
雪螢未遣舊氊寒半擔行李和書束千里江山引劒看¶
<pb:KR4h0112_WYG_001-13b>¶
獨有懷君心未巳紫雲西北是金鑾¶
　　吕梁洪¶
經旬病體怕支風兀坐篷忩若夢中慌忽耳邊奔萬馬¶
扁舟横渡吕梁洪¶
　　渡江¶
𣺌𣺌寒江駕短篷斑斑頭髪尚西東淹流客況兼逢雨¶
輕薄征衫不受風萬里長空没鷗鷺一泓秋水老芙容¶
十年書劍成何事羡殺磯頭把釣翁¶
<pb:KR4h0112_WYG_001-14a>¶
　　先府君復土¶
手培新土漸成墳誰念傷哉子路貧三釡空懷他日恨¶
一衾才掩没時身精英不斷惟餘夢禮限難踰尚作人¶
三尺青松和露種百年腸斷紙錢春¶
　　除夕¶
風物蕭條一歲殘忍將衰病對椒盤蹉跎尚握班超筆¶
慷慨時看貢禹冠梅漸有香因得煖竹能無恙為禁寒¶
一杯莫道貧非幸且得團圝共笑歡¶
<pb:KR4h0112_WYG_001-14b>¶
　　高郵湖¶
參差城郭是高郵望望平湖不盡頭初日蒼涼波底上¶
閒雲零亂水心浮平分烟樹藏村塢並立鸕鷀傍釣舟¶
一笑乘風馳百里片帆囘首失揚州¶
　　宿汶上¶
汶上經過薄暮天空村雞犬亦蕭然編茆作屋才容膝¶
築土為牆不及肩老少團圝依壞坑牛羊成隊下荒阡¶
旋持藳秸炊黄黍斜日西風一縷烟¶
<pb:KR4h0112_WYG_001-15a>¶
　　言懷¶
十年書劒屬飄零憔悴青衫太學生有子䇿名粗畢志¶
衰年隨計未忘情風塵欺髩蕭蕭短雨雪侵衣漠漠輕¶
爭似歸来故鄉好西山自買薄田耕¶
　　友人陳君竹圃¶
主人自種千頭竹手洗長竿結為屋層層蒼翠作深幃¶
瑟瑟清風響寒玉湘雲一片蔽晴空卓午猶疑未晨旭¶
炎炎赤日燒空時涼隂四布無纎燠也知高興比王猷¶
<pb:KR4h0112_WYG_001-15b>¶
終日臨軒靣晴緑閉户常令俗駕囘掃榻時延清隠宿¶
豈惟至貴等封侯得此兼令人不俗世塵不到意殊清¶
肯厭常貧食無肉¶
　　過易水¶
馬頭沙草入秋枯易水蕭蕭恨有餘烈士聲名在天地¶
伯圖消歇有丘墟千年吕政辜難逭當日燕丹計亦疎¶
不盡書生懷古意西風斜日倍唏噓¶
　　寄林(時官永嘉/)¶
<pb:KR4h0112_WYG_001-16a>¶
雨雪天寒雁北飛越南燕北𣺌天涯可憐薄禄驅人得¶
兒客南窮父北陲¶
　　題畫(六言/)¶
籠柳輕煙不斷催花細雨無多古徑深藏蔓草小堂遙¶
隔松蘿¶
　　寄舅父國子張先生¶
碧梧飛葉動秋風囘首江南意萬重斗禄驅馳疎骨肉¶
百憂荏苒變形容囊無長物貧依舊案有清罇病亦封¶
<pb:KR4h0112_WYG_001-16b>¶
望望渭陽情不極㡬囘談笑夢中逢¶
　　秋日思歸¶
庭樹蕭蕭忽報秋離懷拍塞思悠悠敝廬南國何人守¶
薄禄窮燕竟歲留馬上黄塵深汗靣樽前白髪已䝉頭¶
西風吹醒功名夢一片閒情繞故丘¶
　歸得園二十八詠¶
　　歸來堂¶
久客念當歸何待秋風生黄花有佳色青山無俗情是¶
<pb:KR4h0112_WYG_001-17a>¶
間有真樂悠悠空令名¶
　　今是亭¶
履道心神融馳勞性真涸是非兩悠悠大夢誰當覺陶¶
翁悟已久疇須問今昨¶
　　晨光樓¶
人生亦旦暮一往不可追晨興陟層樓光景已熙熙感¶
此惜遲暮悠然千載思¶
　　三荒逕¶
<pb:KR4h0112_WYG_001-17b>¶
種竹滿東原清隂接隣壤三徑未全荒秋風吹灌莽不¶
容車馬過幽人自来往¶
　　菊存坡¶
杪秋風氣肅繁霜被原野采采黄金花盈盈尚堪把會¶
心即欣然何必東籬下¶
　　自酌軒¶
牀頭酒新篘南軒花初灼開軒對新花引酒自斟酌無¶
人不妨閒客至亦不惡¶
<pb:KR4h0112_WYG_001-18a>¶
　　寄傲忩¶
忩前有涼風道上有車馬渺渺塵埃中何似南軒下未¶
問羲皇初自是遺形者¶
　　容膝窩¶
人生百年内所適但秋毫顧此易足形而以物自勞一¶
安等千厦始識柴桑高¶
　　日涉園¶
芳園僅十畝頻䇿信夷猶嘉蔬日夕繁綠隂行已稠豈¶
<pb:KR4h0112_WYG_001-18b>¶
曰勤四體亦復散襟憂¶
　　常關門¶
青苔滿蘿逕白雲護雙扉非關習性懶地偏人迹稀春¶
風翠簾捲惟有燕来歸¶
　　流憇坳¶
肆目山之坳意行還自息萬里白雲思悠然寄輕䇿天¶
地寂寥中此意無人識¶
　　出雲岫¶
<pb:KR4h0112_WYG_001-19a>¶
古岫寒㝠㝠春風雲靡靡日出行雨歸日暮隨風起彼¶
美山中人無心任流止¶
　　知還巢¶
鴻鵠萬里心秋風迅征翰何如巢栖鳥朝翔暮知還彼¶
狂志四海此借一枝安¶
　　盤桓處¶
歲晏空山寂端居寡過逢衆卉紛已息悠然撫孤松澆¶
世不可羣聊復托高蹤¶
<pb:KR4h0112_WYG_001-19b>¶
　　息交齋¶
脫簮謝朝行泉石任蕭散非關世我違自覺交游嬾稍¶
得喧煩隔不嫌輪鞅斷¶
　　情話館¶
浮世白日短青春曾㡬何言念親故懽顧景共婆娑倘¶
此畢歲年所得良已多¶
　　琴書室¶
讀書娛道心非以禄仕謀瑤琴無俗調聊以寫煩憂彼¶
<pb:KR4h0112_WYG_001-20a>¶
窮方求知寧復知天遊¶
　　西疇舍¶
緑野佳雨霽芳條青鳥鳴東作念良日西疇課農耕丘¶
園無俗事隴畝有閒情¶
　　巾車岡¶
崇岡帶平壤時時巾我車春晴涉芳陌秋晚厯荒墟於¶
焉有真適終老不願餘¶
　　棹舟溪¶
<pb:KR4h0112_WYG_001-20b>¶
清谿不可唾時時載輕舟鮮颷漾文裾弱槳依寒流禽¶
魚共翔泳日晚更夷猶¶
　　窈窕壑¶
平生謝幼輿寄情在一壑豈無治世才不易閒居樂酒¶
醒山月高松風自迴薄¶
　　﨑嶇丘¶
楊侯不去鄉端思釣逰處一丘何足多當年共容與魚¶
鳥亦會心良能供暇豫¶
<pb:KR4h0112_WYG_001-21a>¶
　　欣欣林¶
膏雨潤芳原欣欣樹如沐物化無終窮春風自清淑還¶
似端居人道榮生意足¶
　　涓涓泉¶
新流瀨寒谷涓涓湜而沚不供濯文纓聊堪洗塵耳悠¶
哉川上情誰應會深㫖¶
　　植杖坪¶
閒居鮮世營良辰每孤往一笑自耘耔芳坪堪植杖豈¶
<pb:KR4h0112_WYG_001-21b>¶
惟服農勤亦足寄遐想¶
　　舒嘯嶺¶
登高發孤嘯聊以寫憂端松風挾鼓吹疑是鹿門山孫¶
登不復生勝踐屬高閒¶
　　清流閣¶
清風在閣上流水在閣下纎塵不復生須眉堪倒寫日¶
暮聞滄浪知有臨流者¶
　　樂天居¶
<pb:KR4h0112_WYG_001-22a>¶
榮願有終畢富夀豈人為彼狂不知天徒為小兒嗤所¶
以柴桑翁乘化不復疑¶
　　道傍殘碑¶
夕陽贔屭擁寒莎土蝕苔荒斷亦訛人世直饒金石固¶
百年風雨亦須磨¶
　　古井¶
改邑何妨舊井存苔花翦翦石欄春轆轤聲裏千年澤¶
不是郵亭閱過人¶
<pb:KR4h0112_WYG_001-22b>¶
　　漁歌¶
斜陽詩思繞寒汀何處秋風欵乃聲水渺蒹葭情不極¶
錦溪橋下白烟生¶
　　村漏¶
風雨空村人斷行荒譙寒漏夜㝠㝠不須辛苦論長短¶
正好詩翁醉裏聽¶
　　魚¶
紫萍香煖雨初晴波漾纎鱗映日明欲識遊鯈箇中樂¶
<pb:KR4h0112_WYG_001-23a>¶
試從濠上問莊生¶
　¶
　¶
　¶
　¶
　¶
　¶
　¶
<pb:KR4h0112_WYG_001-23b>¶
　¶
　¶
　¶
　¶
　¶
　¶
　¶
　文氏五家集巻一¶
