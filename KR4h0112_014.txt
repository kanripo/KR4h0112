# -*- mode: mandoku-view; -*-
#+TITLE: 文氏五家集
#+DATE: 2015-08-25 00:37:42.543460
#+PROPERTY: ID KR4h0112
#+PROPERTY: BASEEDITION WYG    
#+PROPERTY: JUAN 卷十四
<pb:KR4h0112_WYG_014-1a>¶
欽定四庫全書¶
　文氏五家集巻十四¶
　　　　　　　　　　　　明　文肇祉　撰¶
　録事詩集¶
　五言絶句¶
　　春日¶
雨餘春水漲岸岸溪流平𤣥鳥今朝至倉庚樹㡳鳴¶
　　舟中曉望¶
<pb:KR4h0112_WYG_014-1b>¶
夜泊葑溪上朝過黄石橋波光浮㶑灔紅日起層霄¶
　　新燕¶
燕來營舊壘簷底雙雙語桞絮舞閒庭杏花三月雨¶
　　江樓聞笛¶
閒居人事少獨坐小樓中五月江深處梅花落晚風¶
　　晚眺¶
一望江天濶風生蘆荻洲平沙羣鴈落天際有歸舟¶
　　十月¶
<pb:KR4h0112_WYG_014-2a>¶
昨夜朔風寒今朝雪花舞起來盥櫛餘倐忽日過午¶
　　楞伽寺¶
楞伽湖上寺修竹萬竿斜禪誦方初定空中散雨花¶
　　石湖荘¶
卜築越來溪問是王猷室黙黙娱道言墻頭露山色¶
　　袁氏列岫樓¶
袁安結層樓庭植千竿竹逺岫列窻中人占丈人屋¶
　　西荘¶
<pb:KR4h0112_WYG_014-2b>¶
西荘鄰古寺紅杏出墻頭驕馬嘶金勒成羣作冶㳺¶
　　雞鳴山¶
獨倚慿虛閣紅樓暎日開忘機雙白鶴閒歩啄蒼苔¶
　　秣陵秋色¶
水深桃葉渡溪上晚潮生岸幘樓頭望蒹葭落日明¶
　　漂母祠¶
淮隂古驛西溪上有荒祠一飯王孫後芳名千古垂¶
　　分水龍王廟¶
<pb:KR4h0112_WYG_014-3a>¶
廟貌神龍古徂徠據上㳺泉源七十二南北水分流¶
　　黄金臺¶
追想燕昭意懸金結士心當時四至士豈盡為黄金¶
　　盧溝曉月¶
盧溝缺月升野店早雞鳴不見人行蹟惟聞車馬聲¶
　　金臺夕照¶
落日閣西山晚霞呈五色倒影入廟中樓臺燦金碧¶
　　西山玉泉亭¶
<pb:KR4h0112_WYG_014-3b>¶
湖暎玉泉西泉亭傍石磎吕公祠洞古耶律楚材題¶
　　署中自遣¶
老作宦遊人荒村寄一身鳥啼花亂落又是一年春¶
　　致政¶
貪位懐百憂何如歸去好莫嫌得官遲但願休官早¶
　　山荘¶
歸卧虎丘荘無縈日自長雪深人蹟少温火煑茶香¶
　　春雨遣懐¶
<pb:KR4h0112_WYG_014-4a>¶
細雨又春分魚吹水靣紋一般啼鴂烏不是上林聞¶
　　雨中登虎丘¶
春隂連一月啼鳥怨東風一望劍池上樓臺煙雨中¶
　　曉山¶
缺月已流西登臺入翠㣲四山空翠滴露下濕人衣¶
　　中秋夜虎丘翫月¶
歌聲合簫管明月正當頭醉倚千人石山僧供茗甌¶
　　雪霽登山¶
<pb:KR4h0112_WYG_014-4b>¶
雪晴山寺寂攜酒一凭闌悟石軒前望瓊樓玉宇寒¶
　　林居自述¶
歸老意安閒暮年聊自適静坐竹窻中一日如兩日¶
　六言絶句¶
　　十二月¶
端月上元将近髙燒銀燭傳巵酒醒滿庭明月雪殘寒¶
勒梅枝¶
隂雨春分時候柳塘水緑如油燕子歸尋舊壘杏花開¶
<pb:KR4h0112_WYG_014-5a>¶
滿墻頭¶
今日正逢穀雨呼童試焙新茶池上數株垂柳水邉開¶
遍桃花¶
雨過清和時節牀頭蠶已三眠柳絮漫空作雪沼中荷¶
葉田田¶
夏五葵榴滿目昨朝已過端陽雨歇一畨凉思家家挿¶
遍新秧¶
炎暑蒸人如甑荷亭拂拭桃笙門外寂無車馬卧聽高¶
<pb:KR4h0112_WYG_014-5b>¶
柳蟬鳴¶
昨日金風乍起今宵大火西流卧看牽牛織女歡娛又¶
一年秋¶
雨霽中秋氣&KR1065;今宵明月當頭山上㳺人如蟻畫船簫¶
鼓中流¶
去嵗賜糕闕下今宵歸卧山荘記得潘邠詩句滿城風¶
雨重陽¶
霜落溪邉蘆葦初冬紫蟹輸芒新醸牀頭酒熟山荘稻¶
<pb:KR4h0112_WYG_014-6a>¶
已登塲¶
忽報仲冬時令喜逢至日陽生回視車塵馬足何如几¶
淨窻明¶
臘月午門賜讌歸來高卧䋲牀又是一年將盡茅簷竹¶
几焚香¶
　七言絶句¶
　　雪晴¶
茅簷晴旭減寒威乾雪隨風上竹扉漏泄春光占桞色¶
<pb:KR4h0112_WYG_014-6b>¶
争枝啄雀墜驚飛¶
　　白頭鳥争枝¶
落日西風竹樹幽閉門閒坐自悠悠一雙小鳥争飛墜¶
老不相知媿白頭¶
　　罨畫溪¶
短棹輕舟罨畫中春深花片滿溪紅眼前只少漁郎引¶
疑有桃源路可通¶
　　又¶
<pb:KR4h0112_WYG_014-7a>¶
陽羡羣山紫翠重山廻路轉一溪通沿流㸃筆翻成畫¶
不道身先在畫中¶
　　鳳凰臺懐古¶
鳳去臺空玉樹殘登臺一望俯長干秦人誰識千年後¶
終古皇畿奠石磐¶
　　春¶
日煖茅簷燕影翻墻頭一樹杏花繁盡垂簾幙裁新句¶
何處鞦韆笑語喧¶
<pb:KR4h0112_WYG_014-7b>¶
　　新夏¶
自掃松枝試煑茶四簷新緑暎窻紗剛思無計留春住¶
又見飜堦紅藥花¶
　　綠牡丹¶
姚黄魏紫鬬鮮新獨此名花占晚春若使移從金谷裏¶
倚䦨疑是墮樓人¶
　　過金山¶
獻賦留都四度虛扁舟空又載琴書舉頭媿望江天閣¶
<pb:KR4h0112_WYG_014-8a>¶
只恐名山亦笑余¶
　　江上小亭雨坐¶
吳淞江上雨霏㣲雨過江邊隐隐雷爱得逺天雙白鶴¶
青山掩映却飛回¶
　　丹陽道中¶
上書無路逹承明又向丹陽郭裏行買得小舟風又逆¶
蹔依村野待潮生¶
　　與杜與言談秣陵秋意¶
<pb:KR4h0112_WYG_014-8b>¶
夕花開向晚風前花近黄昏晚更妍記得長干行樂處¶
紗㡡月伴玉人眠¶
　　江頭晚眺¶
十月江南鱸鱖肥新舂晚稻帶香炊欣然一飽江頭望¶
楓落前村露酒旗¶
　　親友送别¶
東風拂拂柳千條客路三千去更迢再把一杯行色酒¶
片㠶風雨過楓橋¶
<pb:KR4h0112_WYG_014-9a>¶
　　杜𤣥慶齋供盆蘭缾梅可爱各圖一幅貽之¶
幽蘭空谷萬千叢何似新栽小盎中一蕋二花三四葉¶
分明一幅所南翁¶
折得梅枝蝕蘚斑古缾瓊蕋勒春寒夜來無限相思發¶
㸃筆翻成畫裏看¶
　　春晝¶
柳花飛舞上簾旌春煖池塘魚子生獨坐小窻無客至¶
桑間戴勝兩三聲¶
<pb:KR4h0112_WYG_014-9b>¶
　　玉河春色¶
東風御柳萬株斜白玉河邉暎曉霞報道今年春色早¶
日邉紅杏巳開花¶
　　十五夜出場¶
棘闈十度鎻重門擊柝聲中欲斷魂文字五千初寫就¶
冷風吹月又黄昏¶
　　舟中望太白樓¶
昔年曽此醉中豪太白危樓百尺高今夜扁舟空悵望¶
<pb:KR4h0112_WYG_014-10a>¶
依然月色照宫袍¶
　　舟中望曉霞¶
熈㣲曉色碧天澄㠶帶青山樹裏行好是楞伽湖畔寺¶
上方茶磨列蒼屛¶
　　鷺¶
水田漠漠鷺成羣風裊寒絲静不驚何事衝烟忽飛去¶
青山時見白雲生¶
　　舟過桃源夢故妻¶
<pb:KR4h0112_WYG_014-10b>¶
伯鸞時憶孟光賢夢裏重逢淚自潸二十四年長别後¶
誰知又是布衣還¶
　　清河口¶
昔年河口水横下百丈難牽上水舟今日歸來非舊路¶
布㠶無恙自安流¶
　　舟次儀真有感¶
歸㠶數幅又真州記得隨親送北㳺回首秋光逾七載¶
傷心滿把淚交流¶
<pb:KR4h0112_WYG_014-11a>¶
　　京口¶
北固山圍鐵甕城又攜書劍度江濆寄言闗吏無須問¶
不是棄繻終子雲¶
　　雪夜不寐¶
雨雪霏霏卧擁裯篝燈獨自數更籌樊川詩句闗吾意¶
未見功名巳白頭¶
　　自嘆¶
劉向傳經苦自知南圖北走媿奔馳塲中三十餘三日¶
<pb:KR4h0112_WYG_014-11b>¶
博得星星两鬢絲¶
　　得官有感¶
辛苦奔馳四十年今朝一命拜園官可憐薄禄縻人得¶
從此紅塵撲馬鞍¶
　　趙邑博仁甫㑹試¶
瘦馬西風古道斜送君囘首各天涯種成桃李門墻盛¶
又向長安看杏花¶
　　釣鰲處¶
<pb:KR4h0112_WYG_014-12a>¶
秋風吹雨晝隂隂畫舫青簾暎逺林俛仰舊㳺興感慨¶
百年空負釣鰲心¶
　　歸山荘有感¶
歸來重卧虎丘莊浩蕩君恩不敢忘坐享餘年娛晚景¶
答天惟有淨焚香¶
　　聞蛙¶
年來卜築虎丘莊日夜笙歌到耳傍莫道貧家無鼓吹¶
蛙聲也自閙池塘¶
<pb:KR4h0112_WYG_014-12b>¶
　　貰酒¶
虎阜山前屋數椽赤欄橋下塔斜懸偶思小飲沽村醸¶
晚市魚蝦正泊船¶
　　過元上人山房¶
禪房寂寂長苔紋蘿薜隂隂鎻白雲試剪芭蕉如貝葉¶
研朱㸃露寫經文¶
　　歸來¶
歸老重修塔影園花能含笑鳥能言只求身静心安好¶
<pb:KR4h0112_WYG_014-13a>¶
不羡門前車馬喧¶
　　洗硯¶
池邉桞色淡鵞黄雨過雲行漏日光睡起呼童頻洗硯¶
一泓春水墨花香¶
　　沈道人索書¶
千古鵞羣說右軍山隂道士爱黄庭沈休亦欲籠鵞至¶
為寫淮南相鶴經¶
　　索字¶
<pb:KR4h0112_WYG_014-13b>¶
几淨窻明照繭光日臨閣帖晉諸王今朝博得門如市¶
也勝傭書日幾行¶
　　送友人¶
緑樹溪邉日暮雲片㠶無繫帶斜曛明朝三月逢三十¶
未送春歸先送君¶
　　鵞羣閣¶
鵞羣閣下水泠泠坐見青山上畫屏午睡起來無客至¶
自臨南牖榻黄庭¶
<pb:KR4h0112_WYG_014-14a>¶
　　朱汝脩送貝葉¶
貝葉經文一巻餘故人惠我供齋居芭蕉試剪畨新様¶
滴露研朱手自書¶
　　反舌¶
年來月令也無憑五月枝頭反舌鳴萬語千言為誰訴¶
攪余殘夢不分明¶
　　林堂獨坐¶
山中九月下霜華楓葉紅於二月花坐爱林堂幽趣好¶
<pb:KR4h0112_WYG_014-14b>¶
焚香拂几讀楞伽¶
　　張伯起畜鴛鴦數十於池客來呼之即至¶
自昔羲之與魯望羣鵞鬬鴨滿春江清河公子無他好¶
池上鴛鴦三十雙¶
　　新栁¶
陌上東風嘶紫騮淡鵞黄色弄輕柔去年此日長安道¶
萬縷煙條拂御溝¶
　　二月¶
<pb:KR4h0112_WYG_014-15a>¶
二月園林雨乍晴茅簷初旭映窻明東風吹緑溪邉草¶
桑柘葉青蠶子生¶
　　泊問潮館¶
舟泊溪頭夢不成忽聞雲裏度鐘聲起來自倚篷窻看¶
夜半月明潮未平¶
　　讀南華¶
開遍桃花柳拂煙鴛鴦日煖傍沙眠焚香静坐心如洗¶
細看莊周齊物萹¶
<pb:KR4h0112_WYG_014-15b>¶
　　對奕¶
水閣新鋪枕簟凉煖風吹送芰荷香客來觧帶簾前坐¶
棋局閒消白晝長¶
　　新秋聞蛩¶
昨夜秋聲起樹間早看梧葉滿庭前一畨細雨生凉思¶
繞砌蛩聲到枕邉¶
　　題卧雪圖¶
袁安僵卧畏干人車馬臨門慰問情當日史官何忘事¶
<pb:KR4h0112_WYG_014-16a>¶
洛陽令尹不書名¶
　¶
　¶
　¶
　¶
　¶
　¶
　¶
<pb:KR4h0112_WYG_014-16b>¶
　¶
　¶
　¶
　¶
　¶
　¶
　¶
　文氏五家集巻十四¶
